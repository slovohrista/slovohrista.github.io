---
layout: single
category: poetry
title: Ми не господарі
author: Бреурош Володимир
---

Ми всі змагаємось із часом   
В надії вік перехитрить,   
Немов боги на долі ласо   
Все хочемо піймать умить,   
Галопом скачемо у справах,   
Усе вхопити треба нам...   
Та раптом правди ріже спалах:   
Не наздогнати час ногам!   
  
Ми не господарі над плином   
Слухняних Господу років,   
Ми всього-навсього лиш глина,   
Ми витвір вічності віків.   
Ми самостійні? – Так, неначе,   
Але у мисленні Митця,   
Малосвідомі – бутність плаче,   
Відрікся витвір від Творця,   
І час до нас уже байдужий,   
Не наздогнати нам його...   
  
Так хто ж в змаганні з часом дужий? –   
  
Хто не жалів життя свого,   
Аби з Христом по ньому йти,   
Той тимчасовість переможе,   
Йому підкорить час світи!   
