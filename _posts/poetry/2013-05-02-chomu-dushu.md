---
layout: single
category: poetry
title: Чому душу...
author: Бреурош Володимир
---

Чому Душу, мов дріт той колючий,   
Огортає коричневий Сум,   
А Самотність дошкульно-пекуча,   
Наче спалений світ Каракум,   
Міражами катуються Мрії   
І Прихильність пішла до чужих   
З Легковажністю жінки-повії?..   
А твій Голос тим часом затих.   

Засміялись Поразки злим хором   
В звучнім голосі Хамських Дітей,   
Твою Нагість підгледівши й Сором,   
Притаманні й для Божих людей.   
Потім Натовпом ставили Стражу -   
Наготу і Наклеп берегти –   
І на Душу твою, мов на вражу,   
Замахнулись бісівські Кати.   

Та недовго Тобі вже терпіти   
Ту Наругу освячених Псів,   
Бо з Кровини Твоєї он Діти -   
Наче Сад у пустелі зацвів –   
Вийдуть Сонцем освячені правди,   
Воскресінням злий Глум проженуть.   
І у силі небесної Влади   
Вознесуть Слова праведну суть!   

Будеш знову у білій одежі   
Віроломство Любов’ю судить,   
Щоб і я зміг піднятись на Вежі,   
І Тобі, мій Господь, догодить.   
