---
layout: single
category: poetry
title: Зима мете
author: Бреурош Володимир
---

Зима мете. Життя в долині смутку,   
Лиш віхоли примарами летять,   
Й буття, немов прострочену кредитку,   
Враз хочеться узять і помінять,   

Податися єством усім від чвирі,   
Спинити на Фаворі долі лет.   
І там осісти голубом у мирі,   
Вуркочучи Творцю хвалу-сонет...   

Очима мрія вткнулась в перемет...   
Та серце відійшло моє від криги,   
Буття жаданий зріючи предмет...   

Позаду сум, а на душі відлиги   
І сила Слова вирива з лабет   
Моє життя - із плину жура-брига.   
