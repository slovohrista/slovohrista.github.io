---
layout: single
category: poetry
title: Слізьми печалиться не гріх
author: Бреурош Володимир
---

Зніми з очей своїх долоні   
І не соромся сліз солоних,   
Слізьми печалиться не гріх,   
Як тане в серці хиби сніг.   

Ті сльози й біль не будуть марні,   
Бо світ народжується гарний,   
Твого прозріння жданий син,   
Його мудріший буде чин.   

Тоді соромся, коли плачеш,   
Якщо думками лихо скачеш   
І замість суті – пустота.   
То лицедійна мокрота.   

То каплі холоду бездушшя,   
Коли до всього незворушна   
Твоя у безладі душа -   
Її злоба не полиша.   

Тоді ще сльози ті не раз   
І хаотичності маразм   
Тобою будуть володіть.   
Куди себе тоді подіть?   

Як схилиш голову до правди,   
Щоб власні зрозуміти вади,   
Тоді заплач в свої долоні   
І не соромся сліз солоних.   
