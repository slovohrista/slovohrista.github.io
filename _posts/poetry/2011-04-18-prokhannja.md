---
layout: single
category: poetry
title: Прохання
author: Бреурош Володимир
---

Поцілуй на світанку мене,   
В чарування візьми яснооке -   
Може, світ перед мною жорстокий   
Заплететься в узор макраме...   

Де я був, там тебе не було.   
І душа розучилася мліти,   
Я не знаю, чи люблю я квіти,   
Всі палітри душі замело...   

Чи пробудиш мене ти, чи ні –   
Достеменно про те я не знаю.   
Але дай свого каплю розмаю –   
Може світло проснеться в мені...   
