---
layout: single
category: poetry
title: Заради них
author: Бреурош Володимир
---

В своїй борні, бувало, я на місяць вив -   
Від розпачу, бо бачив оскал смерті,  
Бо кожну ваду у собі я пережив  
І біль від кожної у битві-круговерті…  
Тепер іду у землі Божі я,  
Щоб дати бій відступництву і зраді,  
Щоб чисті ріки потекли в моря  
І зорі в небі думам стали раді,  
Щоб Божий хліб у полі забуяв  
І визрів, сонцем істини зігрітий,  
І весь народ до Господа співав –  
Хвалу, яку співають батьку діти…   
Заради них Господь мене прощав!  
