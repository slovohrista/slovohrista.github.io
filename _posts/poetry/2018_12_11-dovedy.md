---
layout: single
category: poetry
title: Доведи
author: Бреурош Володимир
---

Бажати можеш все, що хочеш,  
Очима буть на край землі.  
Та без труда не буде, точно,  
Святого хліба на столі.  

Даремні всі слова і мрії,  
Молитви, гарні, мов той цвіт, -  
Як вузол зла, мов той Гордіїв,  
Душі в полоні держить світ.  

Збігає час, тобі що даний,  
Слова все стеляться пусті…  
Чи може духом ти повстанеш  
Та ділом скажеш, що хотів?!  
