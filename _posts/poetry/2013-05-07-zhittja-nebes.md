---
layout: single
category: poetry
title: Життя небес
author: Бреурош Володимир
---

Були вітання і незгоди,   
І щебет птахи навесні,   
Буття бурхливі й тихі води,   
Веселі і сумні пісні.   

Часи наснаги трудоликі,   
Було, вставали до зорі.   
І перемоги звучні крики   
Неслись, мов прапор пломенів.   

Усе було – гірке й солодке,   
Падіння, біль, Христос воскрес…   
Земне життя таке коротке.   
Та в ньому все життя небес.   
