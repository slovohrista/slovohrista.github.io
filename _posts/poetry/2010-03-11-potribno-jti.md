---
layout: single
category: poetry
title: Потрібно йти
author: Бреурош Володимир
---

Розлуки час уже тривожить,  
І хоче в дальню путь зманить.  
Та рідні люди дух триножать:  
\- Мені б із дітьми ще пожить.   
  
\- Зустрінемось усі на небі,   
І час розлуки пробіжить, -  
Говорить розум... Серця шепіт:  
\- Мені б із рідними пожить.   
  
\- Там днина сонячно-погожа  
І вічність спокоєм тремтить...  
Та стогне серця стукіт кожен:  
\- Мені б із внуками дружить  
  
І рідну жінку обійняти,  
Думки відкинувши сумні...  
\- Потрібно йти, моє дитятко, -  
Я чую голос в тишині...  
