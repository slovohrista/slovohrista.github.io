---
layout: single
category: poetry
title: Чим світло відрізняється від ночі
author: Бреурош Володимир
---

Чим світло відрізняється від ночі? –   
Я ставив запитання це не раз.   
Повчання мудрих дум мені пророчить,   
Немов горить у променях топаз:   

«На квітку глянь, яка сміється сонцю,   
І хороводи барвами веде…   
То пишний славень часу-переможцю   
Співа натхненно серце молоде.   

Без сяйва день і час не заснувати   
І животворних не відкрить доріг,   
Не йти по них, осанну не співати...   

У світлі - від нещастя оберіг   
Нам батько дав. І наказала мати   
Сумлінними вертатись на поріг.   
