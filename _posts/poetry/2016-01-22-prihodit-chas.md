---
layout: single
title: Приходить час
category: poetry
author: Бреурош Володимир
---

Приходить час випробувань весни моєї.  
Що там цвіло, на дереві єства мого?  
Що зріло літечком із вродою камеї,  
Горіло барвами, немов палав вогонь?  

А квітло ж юності колись обличчя -   
Співало день і ніч Творцю хвалу,  
Неначе ранок щастя світу зичив,  
І я духовності підкорював скалу!  

Приходить час мого випробування:  
Яке насіння в серці – той і смак.  
Скуштує Бог і скаже без вагання -  
Гірке в мені чи там любові знак!  
