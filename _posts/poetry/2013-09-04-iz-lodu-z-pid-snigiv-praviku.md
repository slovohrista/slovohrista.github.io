---
layout: single
category: poetry
title: Із льоду, з під снігів правіку
author: Бреурош Володимир
---

Із льоду, з-під снігів правіку,  
Із крижаних цепів полону,  
Де світ душею захолонув  
І зміїв райських пив отруту,  
Бог виплекав червону руту,  
Як дав Орфею Еврідіку.  

І плату допустив криваву  
За пуп’янок життя нового,  
Коли офіру мужа строго  
Віддав на розтерзання смерті  
Й безбожно-грішній круговерті,  
Аби мерців судить державу.  

Твоє Дитя Тобі співало,  
О Боже всесвіту єдиний,  
Коли в пекельній тій пустині,  
У тьмі нечестя і спокуси  
Твоєї волі хресні бруси  
Своєю кров’ю зігрівало.  

І сповідь віри серцегласом,  
Проханням вічної любові  
В єство правдиве Ієгови  
Неслась іскриною від Мужа,  
До Фірци-діви небайдужа -  
Їй стати поклялася Спасом!  

Уста ж до кривдників мовчали.  
І тільки очі у печалі  
До гинучих людей кричали  
Про заповіт, про правду Божу,  
Про те, що суд отой негожий,  
Що бісів ним повеличали.  

І серед лиха круговерті  
Одну Він бачив тільки радість –  
Своїх братів святу покладість  
І щиру в сестрах добросердність,  
А поміж них стояла Єдність.  
І разом не злякались Смерті.  

Заради Діви благочестя  
Узятої з країни тіней,  
Де Осінь і морозний Іней  
Та їх цариці і царі  
І поторочі олтарі,  
Підставив свій хребет безчестю.  

Тож відгукнувся Бог дитині,  
Десницею пославши слово  
В наказі стати за основу  
Життя і слави всесвятої –  
Неперевершеної зброї,  
Що світ побачив в Божім Сині.  

І віршем я Йому співаю,  
Як бачу тіней смерті скелі  
І бездуховності пустелі,  
Де йдуть Орфей і Еврідіка,  
Долаючи нечестя ріки…  
Їх Божий голос зве до раю.  
