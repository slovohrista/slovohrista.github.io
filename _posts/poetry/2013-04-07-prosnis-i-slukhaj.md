---
layout: single
category: poetry
title: Проснись і слухай
author: Бреурош Володимир
---

Проснись у лоні колисковім,   
Коли покличе світлом день,   
І вслухайся в батьківську мову   
У ніжнім голосі пісень,   
Просякнутих багатством світу,   
Який незнаний для людей…   
Ту вивчи мову заповіту,   
Її притисни до грудей.   

І слухай ніжну ту горлицю –   
Життя провісницю й весни,   
Що знає літа таємницю   
Й пророчі Божі диво-сни…   
Бо двох світів шляхи здолала,   
Щоб ти змогла її почуть –   
Душа, що плакала й блукала   
У світі, де панує лють.   
