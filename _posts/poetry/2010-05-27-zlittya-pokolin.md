---
layout: single
category: poetry
title: Злиття поколінь
author: Бреурош Володимир
---

Де злиття поколінь і гармонія люду суспільства?   
Де повага до батька і предків з віків далини   
Зустрічається любо із теплою думкою дійства,   
До людського суспільства щасливим майбутнім бринить?   
  
Там, де слово явилось і мовить до батька і сина,   
Життєдайною правдою гріє їх душі прості, -   
Там єднаються досвід батьківський і юності сила,   
Щоб відкрити тим словом суспільству часи золоті,   
  
Показати, що досвід дідівський – основа для руху,   
А слухняність синів – то найкраще батьків надбання...   
Якщо служить багатство те величі Божого Духа –   
Поколінням новим відкриваються нові знання.   
  
Піднімають до неба, до кореня духа підводять,   
Відкриваючи смисл і засіб людського буття   
Тим батькам і синам, які праведно ходять,   
І новим поколінням готують духовне злиття.   
  
Де злиття поколінь і гармонія люду суспільства?   
Там, де істинне слово у серці людському живе,   
Пересаджене розумом з вічного пращурів міста,   
Там гартується славних синів покоління нове!   
