---
layout: single
category: poetry
title: Я тисячу разів
author: Бреурош Володимир
---

Я тисячу разів до вас повторю Слово...  
І біль вгамую, вірячи у правду і любов,  
Коли у відповідь пилюка і полова  
Сипне мені в лице і в очі знов.  

Я мрію збіжжя бачити в стодолі,  
Зерном багате правди й простоти...  
Та гнівними словами злої долі  
Мене частують названі брати.  

Усе колись закінчиться на Слові,  
Із нього адже все і зріть пішло...  
Ущухне біль, ущухнуть злі розмови,  

Згорить усе, що прахом відцвіло...  
Останнє Слово батьківської мови  
Межу і присуд всьому провело.  
