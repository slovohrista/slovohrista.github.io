---
layout: single
title: Коли вітер гуляє
category: poetry
author: Бреурош Володимир
---

Не буває прощення людині,  
Коли вітер гуляє сумлінням  
І плює в ній пекельним ревінням,  
Щоб згрубіло до Божої днини.  
Щоб не чуло ні пісні, ні ноти,  
Омертвіле, опалене жаром.  
Та на радість лихим кочегарам  
Вже не мало про душу турботи.  
Захолонувши в тернах гордині,  
Буде скиглити, наче собака, –  
За прокляттям… прокляття атака,  
Коли вітер гуляє в людині.
