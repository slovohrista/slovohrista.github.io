---
layout: single
category: poetry
title: Не спокушуй
author: Бреурош Володимир
---

У серці Бога не спокушуй,  
Не сип дурницями навкруг,  
Бо ними занедбаєш душу,  
Занапастиш життєвий круг.  

Твоя душа тоді схолоне  
До слова Божого й добра  
І стане, мов тетеря сонна,  
Що біс лихий її обрав.  

Життя її злетить на вітер,  
Неправда прийде до лиця,  
А Бог не подарує квіти  
Для слави вічної вінця.  

Радітимеш тоді пустому,  
Хоч марні будуть ті діла,  
І замість дяки Пресвятому –  
Із уст твоїх злетить хула.  

Тут пащу лев свою розкриє,  
Пустельний скимен зареве,  
Життя твого зламавши вию,  
Катуючи усе живе.  
