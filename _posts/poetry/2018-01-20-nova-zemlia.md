---
layout: single
category: poetry
title: Нова земля
author: Бреурош Володимир
---

(моїм духовним синам,  
які сьогодні входять в силу)

Мій син вже мислить, крок за кроком ходить  
По тих стежках, що я колись ходив  
І де були бурхливі бездни води,  
Він вічний світ будує із води.  

Два батька в нього – я і Божий подих  
І ми в усьому завжди заодно,  
Один в нас дух, одна для сина врода,  
Одне для ніг його взірцеве стремено.  

І дасть Господь, якщо вже дав дар мислить,  
Він стане в нього, сяде на коня,  
Мечем із криці стане сина вислів –  
Де нове небо, там нова й земля!  

А ми радіємо і ангели на небі,  
Бо син вродився, в силу увійшов.  
І в нього син народиться, далебі,  
Бо в нас одна до Господа любов!
