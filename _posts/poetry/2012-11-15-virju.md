---
layout: single
category: poetry
title: Вірю
author: Бреурош Володимир
---

Я все ж таки маю велику надію,  
Що хліб і вино стануть виміром мрій,  
Що буде не соромно вмерти за мрію,  
Й любов’ю вознести квіт Божих надій.  

У вірі небесній я землю побачу,  
Що скинула траур і квіт бур’янів,  
Й Ребекка від дів ханаанських не плаче,  
Від квітів весь світ навкруги змедвянів.  

Я все ж таки вірю, на краще надіюсь,  
Що в ідольських душах зачахне полин,  
Згорить у прозрінні… Я ж серцем зігріюсь,  
Бо серцем зігрівся у них Божий Син.  
