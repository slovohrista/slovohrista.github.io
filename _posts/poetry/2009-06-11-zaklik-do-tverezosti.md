---
layout: single
category: poetry
title: Заклик до тверезості
author: Бреурош Володимир
---

Каруселі вертихвості -   
Підколодні жала злості,   
Очі заздрісні, пихаті,   
Затуманені, лупаті,   
Води мутні та бурхливі,   
Нерозбірливі і хтиві,   
Петлі, ями на дорозі,   
Зради в домі й на порозі -   
Мов із темряви заточки,   
Жалять душу   
в спину мовчки.   
Крутять танці   
безперервно,   
Вигинаються химерно,   
То співають, як Сирени,   
То пірнають, як мурени   
З океану круговерті   
(Злохитрющі та уперті),   
На людину, що у Бозі,   
Піджидаючи на розі   
Блудних дам –   
повчань брехливих,   
Непостійних   
та мінливих...   
  
Ой, людино, яка в Бозі,   
Скільки ж горя   
на дорозі   
Твою душу стереже!   
Хто від нього   
вбереже?   
  
Розум гарний   
та уважний,   
У жертовності   
відважний   
До повчань Христа.   
Не щез,   
Як почув спів поетес   
Від Горгони голови,   
Її зміїв половив,   
Потопив у водах Божих   
Думки аспідів ворожих.   
На твердий на   
камінь став –   
Духа велетнем постав!   
