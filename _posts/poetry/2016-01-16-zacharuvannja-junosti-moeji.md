---
layout: single
category: poetry
title: Зачарування юності моєї
author: Бреурош Володимир
---

Як легко дихалось мені в саду  
Весни життя очищеного духа!...  
Там дівчину зустрів я молоду,  
Її співанку захопившись слухав.  

Дививсь на неї,  
                зачарований красою  
І співом, який линув із небес...  
Була та діва Мудрістю Простою.  
Я почуттям до дівчини воскрес!  

Я не насмілювавсь сказати  
                     їй те вголос,  
Бо ж безталанний був у ті часи,  
Моливсь на неї,  
                як пшеничний колос  
На сонце молиться  
                 і п’є з його роси.  

Я квітнув біля неї дивним цвітом,  
Яким не квітнуть зелені земні...  
І, раптом, увійшов у красне літо,  
Налився силою і розумом зміцнів:  

Мені ту дівчину сам Бог велів,  
Щоб дух мій Феніксом із  
                     попелу постав.  
Я в те не вірив,  
                коли дівчину узрів.  
Повірив – помічницею узяв.  
