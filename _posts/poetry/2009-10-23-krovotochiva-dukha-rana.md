---
layout: single
category: poetry
title: Кровоточива духа рана
author: Бреурош Володимир
---

\- Я слово писане не змию,   
І вчення в серці схороню,   
Чужих богів я не покрию,   
Війну з гріхом не відміню!...   

Які ж слова ті серцю милі,   
Мов щебет птахи навесні.   
Та де ж узяти мені сили,   
Аби співати ті пісні?   

Бо йде не все в житті врочисто -   
Буває, в травах, у росі,   
Де все на перший погляд чисто,   
Шлях камінь перетне косі.   

Не скаже їй: “Пробач, мерсі”,   
І демон ангелом не стане.   
...Немов та скалка у нозі,   
Кровоточива духа рана.   
