---
layout: single
category: poetry
title: Бунтар
author: Бреурош Володимир
---

Двадцять перше століття крокує  
бескидами часу,  
Первозданна дорога позаду,  
попереду брук,  
А по бруку людина тікає  
від вічного гласу,  
І відлуння ходи, наче пісні  
військової звук.  

Зупинися на хвильку та мудрість  
із неба послухай,  
Від шляхів рукотворних звільнися,  
від демонів чар,  
До життя стань уважним,  
на свічечку Божу не дмухай…  
А у відповідь чути: «Я долі своєї бунтар!».  

І куди ж ти, людино, тікаєш  
від вічного слова?  
Вітер зла і обману натомість тебе дожене,  
Повертайся у рай, де буяють  
Господні діброви,  
Зачекай в тишині, поки лихо тебе омине.  

Зупинися на хвильку та мудрість  
із неба послухай,  
Від шляхів рукотворних звільнися,  
від демонів чар,  
До життя стань уважним,  
на свічечку Божу не дмухай…  
А у відповідь чути: «Я долі своєї бунтар!».  
