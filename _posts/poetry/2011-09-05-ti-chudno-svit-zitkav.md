---
layout: single
category: poetry
title: Ти чудно світ зіткав
author: Бреурош Володимир
---

Ти чудно світ зіткав із суті   
І тьму безмежну переміг   
Та світом цінностей набутих   
Межу поставить смерті зміг.   

І Ти герой, бо всюди чути   
Твій до звитяги мужній гук   
Кордон неволі перетнути   
Й звільнитись від нечестя мук.   

Свого життя велику справу   
Ти переніс у вимір днів,   
Щоб я у вічності не тлів... 

Я не здогадувався навіть,   
Що милосердя Твого спів   
Оберігав мене і вів.   
