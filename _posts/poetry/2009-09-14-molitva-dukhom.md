---
layout: single
category: poetry
title: Молитва духом
author: Бреурош Володимир
---

Молитва духом – це як пісня,   
Що лине з серця до Творця,   
Як скарб, якому в тілі тісно,   
Промінням сяє із лиця.   
  
Вона - як квітка до схід сонця -   
Ще тьма над світом цим вита,   
А дух з обличчям охоронця   
Небесне воїнство віта.   
  
Молитва духом – таємниця,   
Кохання сповідь золота,   
Як лань, що в росах промениться,   
Зозуля, що кує літа,   
  
Це славень Духу, пісня Богу,   
Це мудрість Господа ясна,   
Молитва духом – це дорога,   
Життя стежина запашна.   
