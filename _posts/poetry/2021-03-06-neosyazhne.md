---
layout: single
category: poetry
title: Неосяжне
author: Бреурош Володимир
---

Ви вже пішли. І хоч радіти треба,  
Що Сам Господь на трапезу вас зве.  
Та все ж без вас життя, як колір зебри.  
І часто на душі буває зле.  
Нема кому загладити те чорне,  
Зафарбувати словом сивини,  
Як це було недавно, наче вчора,  
Коли до вас приходили сини.  
І дивне відчуття постійно сходить –  
Не віриться, що світ ваш десь пропав,  
Як диво, що свідомість нашу зводить,  
Незрозуміле, як душа сліпа.  
