---
layout: single
category: poetry
title: Іще згадай
author: Бреурош Володимир
---

Вже про війну написано багато,   
Та у душі незрима в’ється нить:   
- Іще згадай про рідного солдата,   
Він кров пролив,   
щоб землю захистить.   

Пішов туди, куди душа не звала   
І серце анітрохи не вело…   
Вітчизна рідна лиш його благала,   
Щоб захистив він місто і село.   

Залишив плуг у рідному обійсті,   
В майстерні мирний зупинив станок,   
Хвилини свят він відмінив врочисті,   
Щоб смерті зупинить лихий танок.   

Всі почуття зібравши в час розлуки,   
Неначе руку стиснувши в кулак,   
Святим обов’язком   
він зброю взяв у руки,   
Відбито нею тисячі атак.   

Вітчизну-неньку йшов він захистити,   
Як син батьків і як сестриці брат,   
Щоб я з тобою зміг сьогодні жити   
І в душах наших цвів подяки сад.   
