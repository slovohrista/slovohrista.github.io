---
layout: single
category: poetry
title: Ода Слову
author: Бреурош Володимир
---

Над всяким словом, що сказали,   
Сіяє Слово із небес.   
І все, щоб ми тут не дізнались,   
На небі сказано вже десь.   
Ще світ було не народився   
І вітер ще ваги не мав,   
І сонця промінь не світився,   
Ще не було ніяких справ,   
А Слово грало і ясніло,   
Переливало захід-схід,   
І в серці Божому горіло,   
Багаттям думки шило світ!   
