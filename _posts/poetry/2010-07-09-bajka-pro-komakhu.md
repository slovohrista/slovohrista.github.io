---
layout: single
category: poetry
title: Байка про комаху
author: Бреурош Володимир
---

Комаха світ любила білий.   
І де б маленька не жила,   
Куди б не вилізла чи сіла –   
Завжди «свідомою» була!   

Кмітливим оком господині   
Вона дивилась на життя   
І знатно говорила днині:   
\- Я центр світу і буття!   

Ось так міркуючи про себе,   
Як господарка, а не тля,   
Себе вважала кузька небом,   
Якому кориться земля!   

Залізла якось на Людину,   
Й відразу мовити спішить:   
\- Ось тут тепер собі царину   
Я побудую й буду жить!   

Людини ж розум геть без страху   
Тихенько слухав і сміявсь…   
Останнім, чула що комаха,   
Було гучне та сильне: «Лясь!».   

\*\*\*   
  
Хто мислить зверхньо й примітивно,   
Перед Святим не має страху,   
Як мінімум, істота дивна,   
Що схожа на оцю комаху!   
