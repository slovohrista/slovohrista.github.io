---
layout: single
category: poetry
title: Майбутнє
author: Бреурош Володимир
---

Добро ще скаже своє слово  
Під звуки Божої труби,  
І глас Архангела промовить  
Кінець земної боротьби.  

І Божий люд піде додому  
Та зло залишить в самоті.  
І, як вогонь жере солому,  
Здійсниться суд нечистоті.  

І крику, й плачу встане море,  
Та не загасить Божий гнів -  
Хто сіяв вітер всім на горе,  
Той бурі жати буде спів.  
