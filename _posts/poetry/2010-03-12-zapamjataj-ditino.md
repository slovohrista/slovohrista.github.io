---
layout: single
category: poetry
title: Запам’ятай, дитино
author: Бреурош Володимир
---

Моя дитино, що ти знаєш   
Про бій минулої війни?   
Чи ти уяву в серці маєш   
Про те, як танкові клини   
Сікли Вітчизну   
на шматочки,   
Де предки наші   
жали злак,   
А їхні юні ще синочки   
Ішли з гранатами на танк,   
Приймали бій   
в годину скрутну   
Обійстя щирого сини,   
Немов ставали   
на спокуту,   
Щоб нам не мати їх вини   
За те, що дім   
не боронили,   
Вітчизну-матінку свою...   
І били німця, ох як били   
В нерівнім силами бою!   

Моя дитино, їх забули,   
Належну шану не дають,   
Немов ніколи і не чули   
Про ту війни   
криваву путь...   
Буває, кинуть милостиню,   
Немов із панського плеча,   
Тим, хто   
Вітчизну-берегиню   
Спасав від підлого меча.   
Запам’ятай, моя дитино,   
З героями не можна так,   
Не можна тих,   
хто мужньо гинув,   
Щоб знищити   
фашизму рак,   
Забуть, зневажить,   
обділити,   
Уваги, ніжності не дать...   
Хто здатен так   
в житті робити,   
Той не людина –   
підлий тать!   
