---
layout: single
category: poetry
title: Пам’яті Покришкіна
author: Бреурош Володимир
---

Кричали: “Ахтунг! –   
німці в небі, -   
Покришкін соколом   
летить...»   
І переляканий той лепет   
Параліч визивав умить   
У вражих асів гордовитих,   
Хрестами мічених, маститих.   

Хвости «дракони» піднімали   
І, блимнувши на сонці, враз   
Заряд свій навмання скидали,   
Щосили тиснучи на газ,   
Бо в прізвищі «Покришкін» їм   
Вчувався неба кари грім.   

А сокіл справді   
був прекрасний:   
Заходив “мессеру” у хвіст,   
І льотчик вермахту нещасний   
Від розпачу кричав до сліз...   
Та постріл, ніби долі рик,   
Нещадно обривав той крик.   

Горіли “Хейнкелі”,   
мов факел,   
Коли на лінії вогню   
Снарядом реактивним в баки   
Покришкін вів свою борню.   
І “Юнкерси” не вбереглись,   
Коли злітав орел наш ввись.   

І “Фокке-Вульфи”   
прудконогі   
(Двохвості аспиди війни),   
Покришкіна гармати строгі,   
Неначе вірнії сини,   
Свинцем безжально   
шматували,   
За підлу вдачу покарали.   

…У чистім небі мирна синь   
І сонце, що голубить землю,   
Летить у висі вірний син,   
Що мир приніс   
до нас в оселю...   
Полинув у безмежжя мандри   
Герой –   
Покришкін Олександр!   
