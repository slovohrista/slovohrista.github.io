---
layout: single
category: poetry
title: На Христа подивіться
author: Бреурош Володимир
---

Виступаю рішуче,  
Де буваю. Усюди  
Сію слово те вічне,  
Говорю на всі груди:  
\- На Христа подивіться   
У Новому Завіті,  
Бо вже досить вам грітись  
В релігійному світі.  
  
Зіпсували Писання  
Фарисеї набожні,  
П’ють хмільне до світання  
Супостати ворожі.  
І до тої потвори  
Додали свого хисту,  
Як на людському горі  
Мати скарб золотистий.  
  
Тож кричу я, й кричу,  
Розриваються груди:  
\- На потвору оту   
Плюньте, чеснії люди!  
На Христа подивіться,  
Він не думав про гроші,  
До повчань притуліться,  
Що до Бога хороші.  
  
Проженіть усіх зайд  
Та найманців брехливих,  
Повертайтесь назад -  
До світанків правдивих.  
І прославте Творця,  
Всю красу первозданну.  
Та любіть без кінця  
Божу істину славну!  
