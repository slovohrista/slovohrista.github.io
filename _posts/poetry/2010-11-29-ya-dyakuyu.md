---
layout: single
category: poetry
title: Я дякую
author: Бреурош Володимир
---

Мій Господе, не дорікни мені,  
Що я не завжди зберігав Твій спокій,  
Поразки терплячи, душею затернів...   
Не дорікни, бо Ти ж бо не жорстокий!  

Вже час близький із неба перемоги,  
Яку роками Ти в мені кував,  
Підводячи до вірної дороги...   
І я той шлях - навік запам’ятав!  

Ти гартував мене, як сталь дамаську,  
Кидав у бій - одного проти тьми...   
І воскрешав, як я терпів поразку,  
Виводячи із темряви тюрми.  

Я дякую за милість у науці,  
Якою вчив мене Ти бачить суть.  
Життя в мені, то відгук революцій,  
Які до Тебе впевнено ведуть.  
