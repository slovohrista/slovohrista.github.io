---
layout: single
category: poetry
title: Сповідь
author: Бреурош Володимир
---

Було спочатку дуже важко   
Буття перемінити хід,   
Думки давили серце тяжко:   
- А що ж про тебе скаже світ?   
Що скажуть друзі і знайомі,   
Оточення останніх літ,   
Про те, що став служити Богу,   
І не спитав про думку їх?   
Що скажуть рідні і колеги,   
А може то є думка всіх, -   
Гадають, в дурні я пошився,   
Здіймають галасливий сміх?   

Було спочатку дуже важко   
Змінити хід думок, подій,   
Переступити скарби цінні,   
Відмовити душі своїй   
У тих потіхах, що раніше   
Складали сенс мого буття,   
Оточення своє змінити,   
Те, що спокушує життя,   
Що не дає йому розквітнуть   
З бруньок почутого сумління   
Та добрій волі проявитись   
У світлі чистого прозріння,   
Набрати силу, що живе   
В душі розумної людини   
Та сіллю Бога береже   
Її від повного розтління,   
Надію на життя дає   
Тим, хто твариною не став...   

Зібрався силами, повстав,   
Мости спалив та розірвав,   
Гордіїв вузол , що тримав,   
Тривожив серце, переймав, -   
Одним ударом розрубав,   
Сказав в собі:   
- Та скільки ж можна   
Бути настільки неспроможним,   
Щоб не боротись у той час,   
Коли почутий Божий глас?!   
Коли кричить він у людині   
Проханням, в щирому сумлінні   
І люттю волі у мені,   
Яку гнобив в минулі дні,   
Коли робив не те, що знав,   
Добром у серці називав,   
А те, що друзі розуміли,   
Колеги в заздрощах цінили,   
Те, що оточення кричало,   
Любило, слухало, прощало   
І не по-людському ридало,   
Коли його не помічали...   

А я пішов, дорогу вибрав,   
Довірився Христу навіки,   
Пройшли роки – такі тяжкі,   
Але в Христі я маю втіхи:   
Надію маю, віру сильну,   
Сумління чисте, добру волю,   
Життя, яке від смерті вільне   
Та від залежності людської.   

- Чи я страждаю?   
- Так, буває, -   
Коли виховуюсь в Христі   
І Божий Дух мене карає -   
Тим зберігає у житті.   
По тому й бачу як Бог любить   
Мій дух і серце, бо в вогні   
Хрещення чистого голубить -   
Тим відганяє ворогів,   
Показує мені – я син Йому,   
Тому й карає не до смерті,   
А лише вчить Своєму дню,   
Закон життя вкладає в серці!   

Іще страждаю, коли бачу   
Людей, що Бога не сприймають,   
І не бажають Його знати –   
Аби лиш тільки показати,   
Що вольницю від всього мають.   

Кого ж ви дурите, нещасні,   
Щоб марнославству потурати? -   
Роки промчаться, як той вітер,   
І смерть постукає до хати.   
Тоді ви глянете назад,   
На прокляту брахнею вдачу...   

А я вас бачу наперед   
І вже сьогодні гірко плачу!   
