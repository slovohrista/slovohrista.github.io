---
layout: single
category: poetry
title: Пам’ятник
author: Бреурош Володимир
---

Лиха біда, як крутить смерчем
І буревієм світ чорнить,
А замість ранку - темний вечір,
Й сумління зраджене болить.
Хто зцілить вічності надію
І принесе у серце мир,
Коли втрача свідомість мрію
І дух… поразок поводир?

Йому б ти пам’ятник поставив
І словом добрим поминав,
Якби він серце праве дав…
Осанну б ти йому співав.

Хто дасть душі у саме лоно
Пощади Божого тепла,
Коли в крові її долоні,
І кров рікою та текла?
Раба брехні й меланхолії
Чекає вироку гінця -
Вінок розбитої надії,
Мабуть, їй буде до лиця…

Йому б ти пам’ятник поставив
І словом добрим поминав,
Якби він серце праве дав…
Осанну б ти йому співав.

Я ж в серці пам’ятник поставив.
І славлю Бога у душі
За допомогу Словом правим,
Коли увесь був зубожів.
