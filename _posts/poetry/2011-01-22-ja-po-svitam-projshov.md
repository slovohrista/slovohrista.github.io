---
layout: single
category: poetry
title: Я по світам пройшов
author: Бреурош Володимир
---

Я по світам пройшов ногами думки,   
Там день, як день, і відпочинку ніч.   
Лукаві дні, бувало, напинали луки   
Й пускали стріли підлих протиріч.   

Грайливі присмерки принадою співали,   
Моєму всесвіту стелили сон-траву.   
Та ДЕНЬ СВЯТИЙ покликав до орала –   
Мадонни-мудрості вчить книгу родову.   

Оралом, впряженим в міцної волі рух,   
Я цілину гарую СЛОВА вічну,   
Допоки час натхнення не потух.   

Планиди погляд щирий і критичний   
В огонь і воду кидає мій дух,   
Як мудра мати, щастя сину зичить.   
