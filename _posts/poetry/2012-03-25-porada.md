---
layout: single
category: poetry
title: Порада
author: Бреурош Володимир
---

Тобі в холодні б далі йти,  
Забути пісню про весну,  
Й ночами білими заснуть,  
Закувши серце у льоди.  

Немов цілюща сон-трава,  
Зимовий дотик забуття  
Приспить бунтарські почуття,  
Безжальних вироків слова.  

І зцілить час безумства рани,  
Переживання й помсти гнів,  
Й проснешся ти під звук осанни  
Із уст цнотливо-мудрих дів.  
