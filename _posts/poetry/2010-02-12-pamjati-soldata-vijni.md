---
layout: single
category: poetry
title: Пам’яті солдата війни
author: Бреурош Володимир
---

Солдат війни, обпалений боями,   
Ти в пам’яті народній назавжди   
Залишишся, оспіваний піснями,   
Душею добрий, вічно молодий.   

Ти світ урятував від гітлеризму   
І щедро землю кровію полив.   
Хай згинуть всі,   
хто подвиг твій не визнав,   
Стріляв у спину, брехні говорив!   

Хай згине морок,   
що історію окутав,   
І образ героїчний осудив   
Святого воїна.   
Хай згинуть підлі пута   
І святотатства згине хай нарив.   

Мій оборонцю рідний,   
мій солдате!   
Ти - світоч духу і героям брат!   
…Скарби душі   
навіки людство втратить,   
Якщо забудем, що зробив   
солдат.   
