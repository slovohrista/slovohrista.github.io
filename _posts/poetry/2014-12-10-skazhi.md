---
layout: single
category: poetry
title: Скажи
author: Бреурош Володимир
---

Чи вже пішло Твоє мовчання  
В німі ліси на грізні лови?  
Бо вже згораю від бажання  
З небес почути Боже слово.  

Скажи те слово, що зігріє  
Мої наснагу, розум, волю,  
Яким мої здійсняться мрії  
І океан ущухне болю.  

Яке покличе йти з пустелі  
І разом з ангелом радіти  
Благословення акварелі,  
Дарованої Батьком дітям.  
