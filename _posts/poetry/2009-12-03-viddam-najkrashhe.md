---
layout: single
category: poetry
title: Віддам найкраще
author: Бреурош Володимир
---

Віддам найкраще світу цьому,   
Що Бог мені для нього дав,   
Собі залишу тільки втому   
Та клопіт із буденних справ.   
  
Я полюблю цей світ і землю,   
Її народ благословлю,   
Життя відкрию душу чемну   
Та вічні цінності явлю.   
  
Про небо вишнє не забуду,   
Святу не схиблю Божу путь,   
Коли полину серед люду,   
Щоб душі в зорі огорнуть.   
