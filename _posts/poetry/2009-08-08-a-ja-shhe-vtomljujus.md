---
layout: single
category: poetry
title: А я ще втомлююсь
author: Бреурош Володимир
---

Ти не утомлюєшся, Боже,   
Твій розум весь не має меж,   
Ти в силі вічній зло вороже   
Поборюєш із Духа веж.   
  
Твоє ведіння бездоганне,   
Ти бачиш дух і знаєш плоть,   
Ти проникаєш в нездоланне,   
Ти здатен все перебороть;   
  
Пізнати всесвіт до частинки,   
В глибінь до кореня дійти,   
Ти сієш скрізь життя світлинки –   
Твоєї величі світи.   
  
Ти не утомлюєшся, Боже,   
Твоя уміє мудрість все...   
А я втомився і не можу   
Перебороти лихо це.   
  
Надію тільки маю в серці,   
Що Ти, як мудрості Творець,   
Моїй душі у цьому герці   
Приготував життя вінець!   
