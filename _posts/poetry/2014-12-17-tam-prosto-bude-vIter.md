---
layout: single
category: poetry
title: Там просто буде вітер
author: Бреурош Володимир
---

Там просто буде вітер -  
На тлі, що ховає правду.  
Там душу ніяк не зігріти,  
І серце замерзне без ради,  
Там будуть плач і ридання,  
Розпатлані коси смерті,  
Старі ворожба і гадання,  
Насильства та вбивства відверті.  
Там Бога ім’я - лиш всує,  
На істину – схований камінь,  
Любов – що Любові не чує,  
Й заперті мороком брами.   
