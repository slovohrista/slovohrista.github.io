---
layout: single
category: poetry
title: Недаремно
author: Бреурош Володимир
---

Після хмар громових, блискавиця де ріже,  
Де гуляють вітри навіжені та злі,  
Вийде сонце і зорі світити﻿﻿﻿﻿муть ніжно,  
І бурштином роса спалахне на лозі.  

На лозі виноградній краплини янтарні  
Про життя заспівають натхненно пісні,  
Зрозумієш тоді, що трудились не марно,  
Недаремно у праці вклонились весні.  

Недаремно терпіли дорогу далеку,  
Коли волю у серці кували іти,     
Кому в злу заметіль, а кому в люту спеку,  
За межею людською знайти щоб світи.  

І осанну співали забутому Богу  
Серед злих вакханалій Ваала жерців -  
Тих що хрест цілували і били під ноги,  
Як Господь на жнива погукав до женців.  
