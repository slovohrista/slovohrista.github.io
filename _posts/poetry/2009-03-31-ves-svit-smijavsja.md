---
layout: single
category: poetry
title: Весь світ сміявся
author: Бреурош Володимир
---

Весь світ сміявся з Тебе, Боже,  
Та вид розумний напускав,  
А вів себе - ой, як негоже!  
Зате ж бо вигляд добрий мав.  

Тебе в обійстя свої звали  
Царі із серцем золотим,  
Та все в Тобі вони шукали,  
Та все тим голосом святим  
Оті питання задавали,  
Та оком злим все виглядали –  
А чи не є й Ти золотим?  

Яка ж бо радість їм була б,  
Аби відкрився Ти їх богом,  
Ох, як вклонилися б Тобі...  
А Ти живим явився Словом,  
Служив Ним правді, не Собі!  

Увесь світ знітивсь і злякався,  
Увесь зів’яв, Тебе як взнав, -  
Не Того Бога дожидався,  
Твого Христа тому й розп’яв.  

Весь світ сміявся з Тебе, Боже,  
Отак сміється і тепер...  
Та ні, Господь, душа пригожа  
Таки знайшлась. Твій Син помер  
За тую душу нелукаву,  
Що у людині Ти плекав,  
За незлобливу та правдиву  
Своє життя й Свій дух поклав,  
Аби Тобі і я співав.  
І хай обличчям несвятий,  
Але зі щирістю вітав  
Твоє життя, Твій образ милий,  
Та душу і синам так дав.  
