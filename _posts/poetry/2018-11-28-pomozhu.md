---
layout: single
category: poetry
title: Поможу
author: Бреурош Володимир
---

Твій світ я ще не бачив,  
Пісень його не чув.  
Чи зорепадом плаче?  
Чи в спокої заснув?  
Улігся снігом білим?  
Вінок з ромашки плів?  
Побачу лиш на ділі  
Без зайвих-зайвих слів!  
Що час йому шепоче?  
Чи може вже сурмить?  
Що бачать твої очі,  
Коли важлива мить?  
Чи є стіна, щоб спертись,  
Дорога для ходи,  
Після падіння – звестись  
Бажання назавжди?  
Чим зможу – тим поможу –  
Без плати і умов.  
Бо світ душі тривожить  
Мого Творця любов!
