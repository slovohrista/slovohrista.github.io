---
layout: single
category: poetry
title: Мрія
author: Бреурош Володимир
---

Якби була у мене сила,  
Я б дітям небо пригорнув  
І дав би їм орлині крила,  
А вітру б наказав, щоб дув;  
Співав би пісню соколину,  
Вони б летіли в далечінь...   
Та у важку життя годину,  
Як темряви лягає тінь  
На серце й томить людську душу,  
Свідомість морок повива,  
Я б світлом темряву ту рушив...   
І, наче в літнії жнива,  
Як хліб збирають у комору,  
Я б діточок повів на гору,  
Де Бог синами назива...   
