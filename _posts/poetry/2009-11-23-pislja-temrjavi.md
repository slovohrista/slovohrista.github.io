---
layout: single
category: poetry
title: Після темряви
author: Бреурош Володимир
---

Чи то світ посірів, чи то думи тягучі,   
Немов ранок осінній, туманом пливуть,   
Краплі суму холодні і терпко-ядучі   
Точать душу тихцем і до смутку ведуть.   

Похилились віки у свідомості ситій,   
На початку ж і юність здобутком була,   
Не прожити і дня їм у вірі розбитій,   
Де був лан золотий, поросла ковила...   

Немов дим із пожарищ в’ється зміями вгору,   
Думки аспида лізуть в основу основ,   
Аби дух засліпить і залишить без зору –   
Краде світло тихцем Люцифер-богослов.   

Припинись, зорепад, вічним покликом Бога!   
Слухай голос Христа, серце втоптане в бруд! –   
Після темряви світлою буде дорога,   
І нікому не вір, що ти загнане в кут.   
