---
layout: single
category: poetry
title: Покайтесь!
author: Бреурош Володимир
---

Горіло сонце полум'яно,  
Блакиттю небо розцвіло...  
А під тим сонцем - люди п’яні,  
Солодке піниться вино.  
Лежать, душею небораки,  
Благословляють зла напій.  
Немов червоно-темні маки,  
Слова, що каже древній змій,  
В петличках носять, біля серця,  
У гарних зачісках жінок.  
В довіру гад повзучий втерся,  
Солодкий вчитель-лжепророк.  

...Людина йшла з пустелі нетрів ,  
Бажаючи в словах простих  
Вернути дітям серце предків,  
Узори мислення святих.  
“Покайтесь!” – голос надривався  
Від сходу сонця й до темна...  
А люд кипів і дивувався:  
\- Чи в нього розуму сповна?  
\- Достойний плід явіть пред Богом! –  
Кричав пророк, ледь не ридав...  
А світ сміявся з гласу того,  
Життю пустелею віддав.  

Пройшли віки, часи змінились,  
А голос духом той звучить  
І в наші дні. Та не скорились  
Пред Богом люди ні на мить.  
І сонце світить полум’яно,  
І небо синню розквіта,  
А під тим сонцем п’яно-п’яно  
Своїх «богів» народ віта.  
Пустеля знову серед люду  
Відлунням Богу віддає...  

Чи завжди буде сонця чудо,  
Що людям шанс життя дає?  
