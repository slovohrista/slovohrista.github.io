---
layout: single
category: poetry
title: Я духом линув
author: Бреурош Володимир
---

Я духом линув навесні,   
В побілені вдивлявся далі...   
Немов би у казковім сні,   
Як та красуня в ніжній шалі,   
Мене світ Божий обіймав   
Міцніш гартованої сталі,   
І так мене зачарував -   
Без нього йти не можу далі!   
  
Я біг по травах у росі,   
Окрилений красою неба,   
Я слухав ангельські пісні...   
Мені нічого вже не треба,   
Лиш первозданності блакить   
І музика Святого днями   
В мені завжди нехай звучить,   
Співає Божими піснями.   
  
