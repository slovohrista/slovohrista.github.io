---
layout: single
category: poetry
title: Спокуса
author: Бреурош Володимир
---

Спокуса сталлю б’є   
Холодною, навідмаш,   
Не має жалю,   
Не прощає помилок,   
Як тільки повернусь   
До неї ненароком боком –   
Кувалдою летить мені у лоб.   

Зміюка! - хоче   
паморки забити,   
Свідомість мороком   
окутати думок,   
Що розум не бажають   
в собі вити   
І люблять вина пить   
із келихів жінок.   
Вони яскріють,   
світять м’яким сяйвом,   
З невинним видом   
проповідують порок,   
Буває, соромливо засміються   
В таємній похоті   
захованих думок,   
Запросять на легкий танок,   
Майстерно в вальсі   
поведуть по кругу,   
Немов партнер,   
союзник з серцем друга,   
А не убивці, що   
під звуки нот -   
Ведуть у вічність   
на відвертий ешафот;   
Зміїним жалом   
хочуть затулити очі,   
Коли душі на   
вухо зашепочуть,   
Що ненаситні   
пожадання ночі –   
То неба іскрометний хоровод!   

Насправді ж,   
та спокуса дуже люта,   
І не життя у неї на меті,   
Біди помешкання   
стоїть у хитрій суті   
І побажання зовсім не святі.   
Грайливою ходою   
йде до пекла,   
Веде на прив’язі   
закручених думок   
Свідомість, приголомшену   
ударом точним -   
Майстерним хуком,   
прямо у висок!   
