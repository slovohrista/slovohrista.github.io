---
layout: single
category: poetry
title: Душі-бранці
author: Бреурош Володимир
---

Велика милості фіранка   
Дана людині від ядух,   
Коли душа – страждання бранка,   
В полоні смерті її дух.   

Коли задуха від неволі   
Веде до серця наглий скін,   
Один є Спас від злої долі   
Для духа серед кирпи стін:   

З останніх сил єством, що гасне,   
Нехай то й передсмертний крик,   
Позве Всевишнього, нещасна,   
Аби відкрив спасіння лик.   

А як Творця почує голос   
Й повітря вічності хапне,   
Розправиться, як в силі колос,   
Та костомаху розітне.   
