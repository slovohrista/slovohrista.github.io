---
layout: single
category: poetry
title: Я велич Всесвіту...
author: Бреурош Володимир
---

Я велич Всесвіту у зорях бачу,  
Глибінь віків в їх променях бездонну,  
Її краси цнотливу Примадонну,  
Талантом шиту вічного Версаче.  

Від захвату мій дух радіє й плаче...  
Благословенна будь прозріння мить!  
Зоря у космосі душі горить –  
Всевишнього їй відкриває вдачу.  

О, дзеркало Творця святого слова!  
Ти скрізь людині вказуєш на силу  
Краси життя безсмертного основи.  

В свічаді узнаємо вічність стиглу.  
І до нащадків визріла промова:  
«Душа Творця законам світу мила!».  
