---
layout: single
category: poetry
title: Безжальні
author: Бреурош Володимир
---

Беремо щастя ми та інколи не бачим,   
Як біль навколо сіємо у світ,   
Холодні, не жаліємо, не плачем,   
Порушуємо правди заповіт.   

Великим щастям робимо пожежі   
І спалюємо душі без вагань -   
Без Бога в серці, горді й незалежні, –   
Обранці нерозважливих діянь.   

Безжально хилим світ під власні ноги,   
Неначебто над всесвітом пани.   
А в суті – звірі, мавпи-бандерлоги,   
Бажань пустих занедбані сини.   
