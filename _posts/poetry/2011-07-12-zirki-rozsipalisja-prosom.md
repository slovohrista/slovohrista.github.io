---
layout: single
category: poetry
title: Зірки розсипалися просом
author: Бреурош Володимир
---

Зірки розсипалися просом  
І зоресяйна благодать  
Загомоніла стоголосо,  
Життя народжуючи рать.  

І крик гучний під твердю линув,  
І перший подих дарував,  
В раю народжуючи сина  
Й віків небачених права.  

В чоло Адама цілував  
Найперший людськості світанок,  
Як до трапези слова звав.  

І той цнотливо-чистий ранок  
Всю Божу лагідність ввібрав,  
Душі вітаючи серпанок.  
