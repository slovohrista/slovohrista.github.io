---
layout: single
category: poetry
title: Душа питає
author: Бреурош Володимир
---

Питає душа моя в Бога:   
“Господь, чому в світі оцьому   
Так багато християн   
Ходять на Покрову,   
Та на Паску, та на Храм,   
Та на Трійцю й Спас   
Начебто у Божий у храм   
Уже довгий час?   
Та при цьому так багато   
Різновидів їх,   
Що в очах рябіє в мене   
Від їхніх доріг –   
Їх учень, менталітетів,   
Храмів, назв та поз,   
Адже в них повинен бути   
Лише Твій Христос?”.   

Запитання те важливе   
В очах Бога днів,   
Тому Дух Святий поважно   
Мені відповів:   
“Храми їхні – пережитки   
Ще старих часів,   
В них не може бути того,   
Що Я заповів,   
Бо із пекла пішов Син   
В Заповіті Новім,   
Який тілом відтворив,   
А не в забудові.   
Тіло Сина – то не форма   
Земного буття,   
То є храм Святого Духа,   
Що творить життя,   
І відтоді як Ісус   
В тілі тім воскрес,   
Вже не може Святий Дух   
Знайти храм ще десь,   
Тільки тіло, що створив   
Свого Духа рухом,   
Хоче мати Бог за храм -   
Разом з людським духом,   
Що розкаявся в гріхах,   
Бо повірив Богу   
Й Заповіт Христа узяв   
Собі в допомогу.   
В цій людині Христу добре,   
Бо її буття,   
То є храм універсальний -   
Є у нім життя.   

Щоб той храм побудувати   
Кожному в собі,   
Покаяння треба мати   
В совісті й мольбі,   
Слово Боже поважати   
В течії років,   
Віднаходячи в нім вчення   
Батька всіх світів.   
В заповіт з Христом вступити,   
Як Господь велів,   
Щоб Він взяв за руку душу   
Та й у вічність вів;   
Закон Божий розуміти   
Не в очах людських,   
А як Дух Святий повчає –   
У думках святих.   
Вимагає це зусиль   
Певних різнопланових,   
Серця щирої краси,   
Якщо навіть впали ви.   
Це дозволить встати вам,   
Віднайшовши віру,   
Обновитись і постати   
Перед Богом миру.   
Будівництво того храму –   
Нелегке-таки,   
Адже треба в серці мати   
Тверезі думки,   
Які не шукають миру,   
Де пітьма вита,   
Та мотиви жертви мають   
До слова Христа,   
В них відстоюють закон,   
Помащений Богом,   
І повчанням не торгують   
За блудниці рогом,   
І не зловживають ним,   
Щоб суди творити,   
Не розмінюють його,   
Щоб сито пожити.   
Як пророк Мій написав:   
“Дивлюсь Я на того,   
Хто схилився своїм духом   
До слова Святого,   
Що його поставив Я   
Для вічного царства   
Як закон життя твердий   
Від Христа багатства”.   

Так що храми ті усі –   
Є велика хитрість,   
Їх святині речовинні –   
Людська ненаситність,   
Що так любить догодити   
Марнославству й похоті,   
Виклик кинути ефектний   
Для змагання плоті.   
Молитовний дім потрібен   
Для церкви великої   
Щоб провести навчання   
Для науки тихої,   
Помолитись у потребі   
З людьми, що у церкві,   
Та прославити Христа,   
Його подвиг смерті.   

Але дім той в навчанні   
І служінні церкви   
Не буває основним   
Явищем для жертви -   
Де зберуться двоє-троє   
В ім’я трьох Святих,   
Там і Я буду в спокої   
І Мій храм у них!   

Отже молитовний дім   
Й храм Духа Святого –   
То різниці дві великі   
В розумінні Бога.   
Тож подумати тут варто –   
Хто такий охочий   
На велику ту різницю   
Закривати очі?”.   

\-

І здивований я був   
Від пророчих слів,   
Але ж, правди ніде діти,   
Є вони в Письмі.   
То ж наважився я знову   
Господа спитати:   
“Ну а свята, Боже, ті –   
Як же їх сприймати?”.   
І на це Бог відповів,   
Бо любить Він правду, -   
Миролюбно в простоті   
Дав таку пораду:   

“В поклонінні тим святам   
Все перемішалось,   
Там язичества обряди   
І безумства стались.   
Взяли букву із Письма   
Для тих свят в основу   
Та Христа не розуміють –   
Його Духа мову.   
У Старому Заповіті   
Та в діях Христа   
Є духовний корінь вчення   
Божого єства.   
Самі дії й сама буква –   
То ще не усе,   
Що людина у них бачить,   
Є таємний сенс.   
Недаремно ж Бог сказав,   
Що Христа служіння –   
То велика таємниця   
Благочестя вміння.   
В першій церкві розуміли   
Відкриття основи   
Тайни тої, її сили,   
Мали в них обнови -   
В розумінні Мого Духа,   
Що слова несли,   
В Заповіті записані   
Як тайнописи.   
Розуміли що робити   
Треба в усі дні,   
Як Христу у них служити,   
А в Христі - Мені.   
Благодать від того мали   
У дарах і діях,   
Їх порядок розуміли,   
Завдання для діла.   
В тому й правили свята,   
Як Христос їх пас -   
Всім життям своїм співали,   
А не певний час:   
Лихе в жертву приносили   
У житті своєму –   
То є Паска, її свято   
В понятті Моєму.   
І Христос її явив   
Не в обряді свята –   
Людське тіло Він віддав   
На суд та розп’яття.   
І хоча безгрішний Він   
Був у тілі тому,   
Головне у ньому –   
Суд сприйманню плотському,   
Образом на що і стало   
Людське тіло Бога   
На хресті яке розп’яте,   
Хрест – то воля строга.   

Мав Син Божий на хресті   
У розп’ятім тілі   
Й інші значення святі   
Та благі їх цілі,   
Бо природа того тіла   
І його служіння –   
То сукупність всіх повчань   
І святе ведіння.   
А вже в них і всі свята,   
Яких Я бажаю,   
Як бажає хлібороб   
Доброго врожаю,   
Бачить у житті церков   
На рівні духовнім,   
Святкування їх - у праці,   
В розумі свідомім.   

Моє свято – не неробство   
В святкуванні днів,   
Не обрядність, не їда,   
Не солодкий спів.   
Я наситився вже ними   
За людські часи,   
Жертви ці Мені не милі,   
Як ті бридкі пси.   
Хочу бачити в людині   
І її житті   
Святкування жертви Сина –   
Прояв зрілості   
У моралі Мого Духа,   
Святого єства,   
Бо вже й час прийшов спитати   
В церкви за Христа.   

І якщо не явить хто   
Святкування того,   
То Содом він і Гомора -   
Міста духа злого,   
Що в своїх бридких святах   
З тим духом Антихриста   
Мої свята відмінили,   
Давши йому прихисток.   
І тоді за всіх богів,   
Що свята їм роблять,   
Я спитаю з пастирів,   
Що народ Мій гноблять,   
Накажу їх за Ваала,   
За підлу Астарту ,   
За Дагона, за Ремфама,   
За Молоха варту,   
За Ієзавель лиху   
І Ніколаїтів ,   
За гидоти і безчинства,   
Брехні розмаїті,   
Ідолопоклонство знищу   
Та його жерців,   
Бо Моїм ім’ям назвали   
Усіх тих богів,   
Сітки гибелі розклали   
В біснуванні тому,   
Та духовних немовлят   
Викрадали з дому,   
На жертовник свят бісівських   
Приносили душі,   
Забираючи в них розум   
Прикладом бездушним.   

Так що свята ті – не свята   
Для душі Моєї,   
Ними Я не переймаюсь –   
Не Мої ідеї,   
А терплю їх тільки тому,   
Що людей багато   
Щиро вірять, що ті свята –   
То і Моє свято.   
Я до тих людей, як мати -   
Ніжна й милостива,   
Відкликаюсь на їх біди   
(А їх у них злива),   
Не тому, що це зробили   
У храмах, на святі,   
А тому що жаль Мені   
Їх душі прокляті,   
Бо навчили їх неправді –   
Таємній і підлій,   
Щоб жили вони за нею   
При всякому ділі.   
Й прокляли у тій науці   
Їх розум і душі -   
Поставили проти Мене,   
Мій закон порушить.   
А закон Мій – то святиня,   
В нім життя гніздиться,   
Як іде хто проти нього,   
То він борониться,   
І безжальний він до всіх   
Лицемірів миру,   
Ну а тих, хто заблукав,   
Наказує в міру.   

\-   

А тобі Я це відкрив,   
Бо твої питання   
Духу правди до вподоби –   
В них труд міркування,   
Проповідник Мій повчав:   
“Як ідеш в дім Божий,   
Слухати Мій Дух готуйся,   
Міркувати дуже.   
Бо коли приносять жертви,   
Господа не знаючи,   
То негідно поступають,   
Від добра ховаючись,   
Роблять зло таким нехлюйством   
До Господа Бога,   
То ж служіння їх для Мене –   
Як крива дорога”.   

\-   

“Боже, дякую Тебе!   
Сказано все вчасно.   
Те, що я не розумів,   
Тепер стало ясно!   
Просвітив Ти мою душу   
Справедливим світлом,   
Бачу ж бо, що Ти Святий,   
Із лицем привітним.   
І не дивишся на розкіш   
Храмів-златоверхів   
Та на європобудови   
Протестантських церков,   
Знаю я, Тебе ніколи   
Не введуть в оману   
Релігійних свят весілля   
З мотивом дурману.   
Вичерпно Ти відповів   
Для душі моєї,   
Але виникло іще   
Запитання в неї.   
І якщо Ти відповів   
На питання ті,   
Не відмов моїй душі   
Повчанню в путі.   
Бо схвильована вона   
Від Твоєї правди,   
Від знання, що мій народ   
У спокусах завжди,   
То ж кричить вона в мені   
В гіркоті постійно:   
“Скажи мені, Боже мій,   
Та скажи надійно,   
Скільки ж будуть у церквах   
Молитись за гроші   
Ті пани, що там сидять,   
Мов в волоссі воші,   
Та глузують потаємно   
Над людом бездумним,   
Піднеслись над Святим Духом,   
Над усім розумним?!”   

“Я Господь, Бог справедливий,   
І в хвилини гніву   
Все одно не нападу   
Першим людину,   
Маю серце Я терпляче,   
Милість до творіння,   
Хай, яке воно не є –   
Бажаю спасіння.   
Тому й терплю всіх людей,   
Зла їм не бажаю,   
Час даю на каяття   
Та про закон дбаю.   
І як та людина зла,   
До добра не тягнеться,   
Особливо та, що в церкві,   
Не бажає каяться,   
То біда її знайде,   
Як вода корито,   
І такими ж, як вона,   
Її буде бито:   
Бо не каялась вона   
В час Мого терпіння,   
А вже як прийшла біда,   
То чи хватить вміння,   
Сили волі, розуму,   
Терпіння в достатку,   
Щоб поразку відмінити,   
Прийти до порядку   
Та принизить у собі,   
Збороть марнославство,   
Як застигла вона в нім   
Й має за багатство?   
Як показує життя -   
Довга-довга нива   
Для затятих лицемірів   
Просто неможлива.   

А тому загинуть всі   
Таємно невірні,   
Гнобителі, кар’єристи,   
Хапуги ті підлі.   
Бо закон буття такий:   
Хто посіє вітер –   
Буря й смерч ідуть на нього,   
Від них дітись ніде!”   

І було мені солодко   
Від повчань Святого,   
А подумаю про церкву –   
Гірко мені знову.   
І на серці така туга   
Від знання такого –   
Якщо біль в моїй душі,   
То що ж в душі Бога?   
