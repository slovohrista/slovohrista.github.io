---
layout: single
category: poetry
title: Ще трішки поживемо
author: Бреурош Володимир
---

Ще трішки поживемо на Землі   
Та й підемо у вічну неминучість.   
І сутність, яку Бог нам повелів,   
Покаже кожному діла його і участь.   

Прийде хтось радісним –   
зустріне його сум,   
А хтось заплаканим –   
та витруть йому сльози.   
Хтось брат життю,   
хтось костомасі кум –   
Усе написано в його буттєвій прозі.   

І всепророцький запитає Дух:   
«Навіщо ви стежки земні топтали,   
Продовжуючи волі злої рух,   

Невинні сльози нащо проливали?..».   
Побачить хтось, як промінь Божий тух   
І темряви безмежної навали.   
