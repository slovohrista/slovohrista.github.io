---
layout: single
category: poetry
title: Свій розум довели ми
author: Бреурош Володимир
---

Свій розум довели ми до нестями,   
Отруту змій підносячи до скронь,   
Й спокушені гадючими думками,   
Цноту небесну кинули в огонь.   

І, вигнані зі спокою прозріння,   
Блукаємо в широтах чорноти.   
Холонуть душі в слякоті осінній.   
Де взять тепла, щоб зиму перейти?   

Дорога в збіросвіт в торосах древніх.   
Та провесінь душі розтопить лід,   
Запалить зорі на просторах темних.   

Ведмедицю знайде її ведмідь.   
І підуть разом до лісів первісних –   
Дух і душа – до дерева століть.   
