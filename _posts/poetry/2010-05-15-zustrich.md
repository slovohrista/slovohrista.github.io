---
layout: single
category: poetry
title: Зустріч
author: Бреурош Володимир
---

Зі скрипом ляда   
відчинилась   
У погріб-схованку. І враз:   
\- Буян Оксано,   
відізвись! -   
Гукає хтось у темний лаз.   
І постать   
жданого солдата   
Узріли люди   
в сяйві дня...   
Зраділи так, неначе брата   
Знайшла знедолена   
рідня!..   
А воїн знову нетерпляче   
Гукає зверху земляків...   
\- Так наш Григорій це,   
неначе! -   
Почулося з усіх боків.   

\- Оксано, син тебе гукає!   
\- Та підіймайся   
ж-бо скоріш!   
Оксана сльози витирає   
Та сина обняла хутчіш...   
\- Вже бігти треба   
мені, мамо...   
\- Господь хай,   
синку, збереже...   
Не встигла радість ще   
утямить,   
А треба   
розлучатись вже?!   
\- Куди ж ти,   
голуб сизокрилий? -   
Аж похитнулася назад...   
\- Он бій попереду   
йде сильний, -   
До неньки мовив   
наш солдат.   

\- Кріпіться, люди   
мої щирі   
І серцю милі земляки!   
Ще поживемо ми у мирі   
І ще прийдуть добра роки.   
Куємо так ми перемогу,   
Як ви кували полю плуг...   
Поставив   
у стремено ногу   
(В очах лиш   
смуток не потух)...   
З коня на матір   
глянув ніжно,   
Очима неньку обійняв...   
І поскакав   
у битву грізну...   
Та словом   
земляків пройняв.   

Оксана глянула у простір   
І Богу помолилась враз:   
\- Колись, як смерть   
робила постріл,   
Не раз Ти,   
Боже, людство спас!   

Прошу Тебе я нині дуже   
Всього за душечку одну –   
Врятуй мого синочка,   
друже,   
Від нього відведи біду...   
