---
layout: single
category: poetry
title: Боротись треба до кінця
author: Бреурош Володимир
---

На світі не буває смутку   
Сумнішого за смуток той,   
Що викликає в серці пустку...   
Коли ти вчора ще герой,   
А вже сьогодні ледь волієш   
Звести до неба погляд свій,   
Бо дуже добре розумієш:   
Вкусив тебе, проклятий змій!   
П’яту пожалила гадюка,   
Шипить злорадно біля ніг   
І шепче думкою тварюка:   
\- Ну як тобі спокуси гріх?   

І серце смуток наповняє:   
Христос молився, а ти спав.   
А дух нечистий промовляє:   
\- Ти не твердий, стояв і впав!   
Той шепіт гониш, щоб не чути,   
Та в’ється аспид біля ніг   
І знов своє бажає гнути:   
\- Бог не простить тобі той гріх!   
А тут і хор зміїний вторить,   
Зловтіха проклятих смердить:   
\- До пекла гріх тебе поборе,   
Бог не простить, ой не простить!   

І опускаються тут руки,   
І погляд більше не горить –   
Печаль, наруга, смертні муки   
Враз обступили тебе вмить.   

То холодом війнуть, то пеком   
Та порадіють, як болить,   
То душу гонять, наче степом   
Вітри пішли гулять і нить.   
Сипнуть пилюкою у очі,   
Аби світ Божий ти не знав,   
І гонять душу поторочі:   
\- Аби й не встав, аби й не встав!   

Серед виття отого звуків   
Враз Боже слово засурмить:   
\- Війни ти не лякався звуків!   
А пекло, як гріхом смердить,   
Невже терпіти будеш тихо,   
В печалі, смутку помирать,   
Невже здола ту волю лихо,   
Яка життя йшла відстоять?   
Яку помазав Дух від Бога   
І наперед яку пізнав,   
Призвав та виправдав небогу,   
Від ран смертельних лікував?   

Хутчіше кайся, і печаль хай   
Ота твій розум тяготить:   
Ще Божий не пізнав розмай,   
Що милосердям золотить   
Хоч і слабку іще людину,   
Та нелукаву до Творця,   
Підтримує в лиху годину   
І до життя веде вінця.   
Все пекло збурює нещадно,   
Любов’ю вічною горить,   
Бере із лева пащі владно   
Ту душу, що так прагне жить!   
Душа миттєво розігнеться,   
Як той почує Божий глас,   
Та в очі лиху засміється,   
Єством розпрямиться і враз   
Розтрощить голову зміюці   
Та розтерзає її світ,   
Підступний гріх віддасть пилюці   
Й на небеса почне політ.   
