---
layout: single
category: poetry
title: Як стадо
author: Бреурош Володимир
---

Ти чуєш, друже, вітер в вікна б’ється?  
Забутий в полі, відчаєм реве,  
У серці помста буревісному не йметься,  
Щоб злом занапастити все живе.  
Шукає душі, легкі до наживи,  
Думками пеленає слух і зір…  
І світлої не бачать вже стежини,  
Ідуть туди, де править лютий звір.  
Як стадо злякане піщаним буревієм,  
Біжать на голос горе-пастухів  
Від голосу, що тихим вітром віяв,  
І на хресті людей спасти хотів.  
