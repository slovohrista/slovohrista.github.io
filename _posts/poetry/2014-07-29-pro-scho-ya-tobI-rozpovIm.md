---
layout: single
category: poetry
title: Про що я тобі розповім
author: Бреурош Володимир
---

Про що я тобі розповім,  
Як сніг затуляє світанок,  
І сонця не видно, а ранок  
Знов... спати заліг у свій дім?  
Комусь світять зорі у небі,  
Всміхаються роси щасливо.  
А хтось, мов поранений лебідь,  
Злетіти не має вже сили.  
Для когось і небо відкрите,  
І зірку торкнуть – не проблема.  
А хтось, наче птиця підбита,  
Просякнута болем поема.  
Якщо і сказати щось мушу,  
То твердо одне розумію:  
Підтримай поранену душу,  
Злетіти здійсни її мрію.   
