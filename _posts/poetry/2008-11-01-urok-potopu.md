---
layout: single
category: poetry
title: Урок потопу
author: Бреурош Володимир
---

Лилися води на людину,   
Ті, що прийшли із гніву плину,   
Лилися днями без труда   
І не скінчалася вода.   
Та лють не мала довго дна,   
Аж сорок днів лила вона,   
А на поверхні люті тої –   
Ковчег спасіння й правда Ноя!   
  
Та ще по милості Творця   
Було на палубі судна   
Від слави фауни земної   
По парі звірини живої –   
Від плазунів і птиць і звірів,   
Від тих комах, що уціліли,   
Метеликів, що залетіли,   
Як смерті лук у світ поцілив.   
  
І основним у тій картині   
Було, як у Господнім диві,   
Що безсловесна звірина   
Прийшла на той ковчег сама,   
Завчасно Бога зрозуміла:   
До Ноя слід іти, до діла,   
І коли люті пробив плин –   
Ввійшла на судно як один.   
  
А що ж у диві тім людина? -   
Не безсловесна, як тварина,   
Що мислення таланти має   
І в тім таланті заплітає   
Вінки з уяви і думок,   
Що схожі на п’янкий танок,   
І в тому танці, в тім вінку   
Душу показує хистку –   
Ті переваги, що людині   
Так притаманні - не тварині.   
  
Людина їла, пила, спала,   
Женилась, в заміжжя вступала,   
Знайомих мала, друзів, свята,   
В свята любила погуляти,   
Життєву гордість показати,   
Щоб заздрощі усім роздати,   
І не бажала взяти в толк   
Пророцтво Ноя про потоп.   
  
На розум, що живе в людині,   
Лились потоки безупинні   
Плотської хіті, злих бажань,   
Жадоби до безбожних знань   
І ненаситності людської,   
Що від розпусти в тому морі   
Вела дочок своїх в той рай,   
Їх імена – Давай, Давай!   
  
Так і погрузли в тім болоті   
Серця розумників від плоті   
Та потонули у думках,   
Немов зі шляху збився птах,   
І вже нічого в них нема   
Із цінностей Творця ума -   
Їх каяття впродовж тих днів   
Чекав всесильний Божий гнів.   
  
В обличчі Ноя правдолюбця   
Бог час дав світу повернуться   
Лицем до Нього – не до тьми,   
Та серця слово принести,   
Щоб плід достойний каяття   
Мав корінь Божого життя,   
Сто двадцять років для сердег –   
На каяття і на ковчег.   
  
Але людина не схотіла   
До тями взяти Ноя діло   
І рід дочок людських продовжив   
Синів спокушувати Божих .   
Розбещувати їх навіки   
Та мати в тім великі втіхи.   
А Ной у тому світі став   
Одинаком, що заблукав.   
  
Сміялись з нього, жартували,   
Людською жовчю поливали,   
Біля виска крутили пальці,   
Соромилися його праці,   
Старались ділу його шкодить   
І упереджено підходить,   
Але не вийшло в них нічого,   
Бо вчасно все було готово:   
  
Завчасно звірина прийшла   
Та до ковчегу увійшла,   
І тут же Ной в ковчег укрився,   
За тою миттю зачинився,   
А після цього сталось диво,   
Яке всі люди осудили   
Як жартівливі побрехеньки, –   
Відкрились вікна бездни-неньки!   
  
І полилась страшна вода,   
Яка не має в собі дна,   
Якої люди ще не знали,   
Бо землю роси оживляли -   
Не думали у ті часи,   
Що Бог Творець тої роси,   
І вже не сміх і жарти чути,   
А смерті поступи ті люті.   
  
Як помисли людей топили,   
Так світ їх хвилі розтрощили,   
І в справедливому суді   
Прийшло очищення землі   
Від дочок людських, що грішили,   
І тих синів, що відступили,   
Від велетнів , яких родили   
Відстоюючи зради сили.   
  
Принизила себе людина   
До рівня черева й тварини   
І коли гинула в воді,   
Їх долю узяла тоді.   
А ті тварини, що ввійшли,   
Ковчег спасіння віднайшли,   
Людину зовсім осудили,   
Бо показали в цьому ділі,   
Не маючи талантів думки,   
Що можуть чути Духа звуки.   
  
У цій історії наука,   
Яка шукає того вуха,   
Що так уважне до життя,   
До смислу Божого буття,   
Яке в природі свого тіла   
Вітає думку, яка сміла.   
  
Вже рік пройшов по тому дні,   
Коли з’явились на землі,   
У гніві й лютості пролиті,   
Потоки істини відкриті,   
І враз не стало в тому світі   
Людської правди, що як сміття,   
Була законом Бога змита,   
Потоплена – без права жити!   
  
І в тиші сонячного дня   
Тихенько хлюпають моря,   
Переливаються, сміються -   
Ковчегу правди дні ведуться   
У океані бездни тої   
До Бога вірним духом Ноя.   
Як мати обіймає сина,   
Бажає йому щастя днина.   
А мудрості вода без спину   
Несе дітей своїх в країну   
Пізнання Бога й навчання.   
