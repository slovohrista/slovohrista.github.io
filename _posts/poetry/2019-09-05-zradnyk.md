---
layout: single
category: poetry
title: Зрадник
author: Бреурош Володимир
---

Продав закон, став божевільним,  
Дорогу втратив до зірок.  
Невже повірив, що став вільний,  
Примірявши богів вінок?  

Зоря життя, тим часом, згасла.  
Куди б не йшов – все в нікуди.  
Думки роять пекельні гасла,  
В них для душі нема води.  

Чим більше часу пройде з-тоді,  
Тим швидше до тартар той лет  
Міцнішим в серці стане злодій…  
А що ж душа? Їй зовсім зле!  

Чи понесе ту душу тіло  
Під дике гикання візниць  
Буттям, збудованим невміло,  
Країною безжальних вбивць?  

Чи стане образ і подоба Божа  
Носити сморід мертвеця  
І крок його терпіти кожен  
В бісівські потайні місця?  

Вночі що сіяв – світло скаже,  
І стане він прокляттям всіх,  
Хто долю з ним свою пов’яже.  
А час був… Бога бачить міг.  
