---
layout: single
category: poetry
title: Як Згода у душі вітає Слово
author: Бреурош Володимир
---

Як Згода у Душі вітає Слово,  
Що зіркою спалахує з Небес,  
Собі ми кращу обираєм Сповідь,  
Бо всесвіт наший Господом воскрес.  

І Злагода дорогу осіяє  
Проникливою мудрістю Творця,  
А Доля не рече нам, а співає,  
Підводячи до славного вінця.  

Десь протиріччя канули позаду  
У темні неприборкані світи,  
Як Бога зрозуміли сиву правду…  

Гуртом приємно в Спокої іти  
Стежиною стрункою серед Саду  
До дерева Життєвої Мети.  
