---
layout: single
category: poetry
title: Милосердя вічного капелі
author: Бреурош Володимир
---

Усім мене Ти, Боже, наділив,  
Сипнув із неба царською рукою,  
По самі вінця мудрості налив,  
Дар слова дав для вічного спокою.  
  
З людьми якими в храм я Твій ходжу!  
З якими душами топчу життя стежину!  
Яку ж любові Ти явив мені межу  
Та піклування в душах тих єдине!  
  
Як ніжно, Боже, Ти мене карав,  
Життя у тлінні не бажав згубити,  
А як у істині щитом моїм ставав,  
Як вороги мої бажали мене вбити!  
  
Стежками труднощів Ти вів мене вперед,  
Джерела дав благословень в пустелі,  
Який же Духа Ти явив мені сонет  
Та милосердя вічного капелі!  
  
Тепер стою перед Тобою я  
(Не сам постав, а Ти, Христе, поставив),  
Очам не вірю – де гріха змія  
І де антихристів осудлива постава?  
  
Мене, Господь, між ними Ти провів,  
І мій народ також пішов за мною,  
Щез, мов туман, геєни злої гнів,  
Що замахнулась підлою п’ятою!  
  
Чим, Господи, віддячу я Тобі,  
Чи є така подяка в цьому світі,  
Якою вгамував би я в собі  
Любові борг Ісусу в заповіті?  
  
Дай сили, Боже, кров Твою святить  
Повагою – від ранку і до ранку,  
Спокуси обминати кожну мить –  
У чистоті предстати на світанку.  
