---
layout: single
category: poetry
title: В мого буття
author: Бреурош Володимир
---

В мого буття посивіли вже скроні.  
А в серці сходить місяць-молодик.  
Чи, може, старість в юності долоні  
Сховала сором’язливо свій лик.  

То плаче, може, молодецька вдача,  
Слізьми умившись, старцю набрида,  
Аби в душі проснувся юний мачо...  
І плоті - нескінченна коляда.  

Три легкі кроки до зневіри в Бога:  
Ось праведність катує молодик,  
Ось вигоди постелена дорога,  

А впертість ігнорує неба крик.  
Моя хай краще юність плаче вбога,  
Аби мудрець в безмежності не зник.  
