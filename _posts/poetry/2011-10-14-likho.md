---
layout: single
category: poetry
title: Лихо
author: Бреурош Володимир
---

Чому на смерті стали камінь,   
Немов закляті вороги,   
Усього світу християни? -   
Бо в кожного свої боги.   

Чому брати були, а нині   
(Й впродовж минулості століть)   
У протиріччях нескоримі? –   
Бо прийняли Мамона хіть.   

Чому слова пустопорожні   
Стають ознакою вінця? -   
Бо слово Бога знає кожен   
І… розпинає без кінця.   

Чому питання нескінченні   
Свідомість до прозріння звуть? -   
Бо лихо то, як сили темні   
В оману душу заведуть.   
