---
layout: single
category: poetry
title: Я пасусь
author: Бреурош Володимир
---

Я «пасусь», наче кінь у лузі,  
Що готують його до битви.  
А колись були в мене друзі...   
Та пустій підкорились гонитві.  

Поскакали, мов дикі коні,  
Наче й Бога ніколи не знали,  
Поклонившись пустій іконі,  
Що у серці своїм заховали.  

Говорили устами про правду,  
І про послух, шанований Богом...   
А узріли солодку принаду,  
Лиш пилюка стоїть за порогом.  
  
Поскакали, немов у битву,  
За своїм, не за Божим крамом.  
Як не слухали Божу молитву,  
Полягли під ворожим станом.  

Моє серце, мов лезо бритви,  
Та від бою я втримую ногу,  
Бо готують коня на день битви,  
А Господь дає перемогу!  

Я «пасусь», наче кінь у лузі,  
Що готують його до битви.  
Так самотньо мені без друзів...   
Понесу до Бога молитви.  
