---
layout: single
category: poetry
title: Наснився
author: Бреурош Володимир
---

Світ зорею так радо яснів,  
Як зійшов із небес тихий вітер.  
І наснився мені серед снів  
Божий образ у сріблі літер.  

І від того мій дух аж зімлів  
У кайданах розлуки і смутку –  
Ти явився! А я так хотів  
Святим словом наповнити пустку,  

Доторкнутись до милості рук,  
Ними душу від згуби зцілити...  
А без Тебе, мій Боже, я вмру...  
І кого будеш вчити любити?   
