---
layout: single
title: Головне на світі
category: poetry
published: true
author: Бреурош Володимир
---

Шість тисяч літ недавно минуло непомітно:  
"Багато це чи мало?” – мій розум запита,  
Бог ніжно усміхнеться, весною знов розквітне,   
В ній явить світлу душу, а не земні літа.  


Враз закують зозулі  в земних гаях привітно:  
Життя напророкують, що правдою вита:  
Жили щоб люди мирно,  а у тім мирі – гідно,  
Вінки думок зернистих  щоб вітер заплітав.  


В садочку соловейко  заллється тихим співом,  
Єство Творця прославить, -  яка ж бо то краса!  
А височінь привітно  весняним гримне громом –  
Господь всю спрагу знає  та дощиком спаса.  


Лани зазеленілі в серцях Свого народу  
Прозрінням поливає  та правди люд молить:  
- Нечистоті не дайте топтати духа вроду,  
Бо ж головне на світі,  щоб не даремно жить!
