---
layout: single
category: poetry
title: Життя - то потреба
author: Бреурош Володимир
---

Діти, діти рідні, милі,   
Хочу раду дати,   
Не йдіть,   
юні, сизокрилі,   
Не тікайте з хати,   
З тої рідної оселі,   
Даної із неба,   
Снуйте юні та веселі...   
Жити – то потреба.   
  
Вченням, милі, дорожіть   
Тим, що Бог назначив,   
Юну душу стережіть   
Від лихої вдачі.   
Бо скарбами світ горить   
Та малює ружу,   
А злим оком так і зрить,   
Як згубити душу.   
  
Божий світ –   
то є хатина,   
Закон - охоронець,   
Бог – Творець,   
людина – глина,   
Послух – яснозорець.   
Вірність – зброя захисна,   
Володійте нею!   
Перемога – то весна,   
Що горить зорею.   
  
