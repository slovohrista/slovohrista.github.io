---
layout: single
category: poetry
title: Коли на вибір треба стати
author: Бреурош Володимир
---

Як бідно й гірко йти без Бога,   
Без світла вічності в очах,   
І об каміння бити ноги   
Та плутатись в простих речах.   

І де кінець кінців не знати,   
І собівартості мети,   
Коли довкіл зневаги грати   
Й зневіри крик до хрипоти.   

Не в змозі вірний крок зробити,   
Коли на вибір треба стать,   
О душе! Бога стань молити,   
Що на хресті умів прощать.   

І каяння свого промови   
У справи добрі одягни.   
До них Господнє зійде слово   
Й офірі серця дасть ваги.   
