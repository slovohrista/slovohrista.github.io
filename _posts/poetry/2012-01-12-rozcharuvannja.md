---
layout: single
category: poetry
title: Розчарування
author: Бреурош Володимир
---

Січе дощем правічна мряка  
На вітер кинуті слова.  
І в траур вдягнена подяка -  
Надій нездійснених вдова.  

Дерева чорні замість квіту,  
А літо – бідна сирота,  
Поодаль крипта заповіту  
Й життя порожня калита.  

Слова не вдягнені у право,  
Душа розхристана стоїть,  
І німб зловіщої заграви  
Співає пісню лихоліть.  
