---
layout: single
category: poetry
title: Христа розіп'яли на Паску
author: Бреурош Володимир
---

Надворі весна заплітає життя,  
Квітневим ансамблем співає,  
Небесними водами змито сміття,  
Все світлою радістю грає.  
  
Травневе тепло ніжно всіх обійма,  
Ясніє земля, веселиться.  
Позаду ненависті люта зима  
І я до Христа притулився.  
  
Завмерли врочисті природи світи,  
В святковії шати одіті,  
Готові єством до Творця підійти,  
Христа воскресіння зустріти.  
  
І в тиші врочистого Божого дня  
Враз пісню весни обриває...   
Людей розговілих п’яна гульня -  
Христа у собі розпинає.  
  
І все оскверняється знову і враз,  
Над святістю Бога сміється,  
Ісуса укотре сквернять напоказ,  
Весь світ потемнів і здається:  
  
Це Бахуса спільники йдуть до мети,  
Йому догоджають по вінця,  
Щоб знову на страту Христа повести,  
А потім ще раз розговіться...   
